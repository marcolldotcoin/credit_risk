---
{"dg-publish":true,"permalink":"/credit-risk-site/rischio-di-credito/"}
---

Il **rischio economico finanziario** è la conseguenza del fatto che gli operatori economici agiscono senza avere il pieno controllo degli effetti delle proprie scelte e delle dinamiche economiche future, nonostante ogni cautela e ogni previsione che essi possano formulare razionalmente. Il rischio si concretizza in *variazioni INATTESE del valore di mercato* di un certo bene/servizio.
In altre parole, *nessuno ha la sfera di cristallo*, possiamo provare a fare una previsione sul futuro ma esse non sono mai certe.
La casualità implicita nella previsione implica il rischio.

Alcuni esempi sono rischio di cambio, rischio di mercato, rischio di tasso di interesse, rischio paese, rischio operativo, **rischio di credito**, noi affronteremo quest'ultimo.

> Il **rischio di credito** è la possibilità che una variazione inattesa del merito creditizio di una controparte (ad esempio declassamento da AA ad A) nei confronti della quale esiste un’esposizione, generi una corrispondente variazione inattesa del valore di mercato della posizione creditoria (ovvero il valore del credito diminuisce). 
>
Il rischio di credito non si manifesta solo con la possibilità di insolvenza di una controparte ma è un concetto più generale che contempla tutte le variazioni del merito creditizio, anche quelle che comportano una diminuzione del valore e non un totale azzeramento.

Le variazioni del merito creditizio possono essere manifestazioni di 5 tipologie di rischio di credito:
1. *Rischio d'insolvenza*: Consiste nella possibilità che la controparte nei confronti della quale esiste un’esposizione creditizia diventi insolvente, ovvero che il debitore non riesce più a onorare i suoi impegni nei confronti della banca. Se ciò si verifica, si ha una perdita consistente IMMEDIATA per la banca. Tale perdita consiste nella differenza tra il valore del credito e quanto viene effettivamente recuperato (ad esempio proventi ottenuti dalla liquidazione dei beni). Il modo più diretto ed intuitivo per valutare questa tipologia di rischio è quella di determinare o stimare la ==probabilità di insolvenza== del debitore. 

2. *Rischio di migrazione*: Consiste nel ==passaggio da una classe di rating superiore ad una inferiore==. Il che significa che il merito creditizio del debitore è cambiato, questo può avvenire a causa di un aumento della probabilità di insolvenza o in una riduzione della quota di credito che il creditore può effettivamente recuperare qualora il debitore dovesse risultare insolvente (quota di recupero).  La variazione può avvenire per ragioni direttamente legate al debitore (difficolta gestionali dell’impresa) o a fattori macroeconomici (difficolta nel settore in cui l’azienda opera, fase economica globale non favorevole ecc...).  
   Il manifestarsi di tale rischio ==non dà subito luogo a una perdita economica== per il creditore, ma determina una riduzione del valore al quale il creditore può cedere sul mercato il credito stesso. Uno strumento molto utile al fine di valutare questa tipologia di rischio è la <mark style="background: #FF0000A6;">matrice di transizione tra le classi di rating</mark>. È una tabella a doppia entrata in cui sono contenute le probabilità che un debitore, entro un arco temporale, migri verso una fascia di rating diversa da quella  iniziale.

3. *Rischio di recupero*:  Possibilità che la ==quota di recupero== associata ad un’esposizione nei confronti di una controparte, ==si riveli inferiore== a quanto originariamente stimato dal creditore o che il processo di recupero si protragga in modo inaspettato nel tempo. Ad esempio: banca pensava che nel patrimonio del debitore ci fossero dei beni che valessero X ma a causa si diversi fattori di mercato recupera una percentuale di X. Inoltre i processi di recupero richiedono tempi molto lunghi. 

4. *Rischio di esposizione*: Rappresenta il rischio che un’esposizione aumenti in modo inaspettato in corrispondenza del periodo appena antecedente al verificarsi dell’insolvenza. Questo rischio è confinato a quelle esposizioni ove i debitori hanno un certo grado di discrezionalità, come ad esempio apertura di credito in conto corrente.

5. *Rischio di spread*: Si verifica nel caso in cui, senza che vari il merito creditizio del debitore, aumenti il tasso di interesse fissati dalla banca. Se prima i tassi erano all 1% e io chiedevo un tasso del 4% (con premio per il rischio quindi di 3%) e poi successivamente i tassi aumentano il mio premio per il rischio si riduce. Sto rischiando uguale venendo remunerato di meno

Noi vedremo le tipologie 1, 2 e 3.

La probabilità di default, il tasso di recupero ed il tasso di interesse privo di rischio sono gli **elementi fondamentali** che la banca tiene sempre in considerazione quando determina il tasso di interesse sul prestito che la banca chiederà.
Se la probabilità di default è grande aumenta anche l'interesse rischiesto
Se il tasso di recupero è alto il tasso di interesse richiesto diminuisce.
Se il mercato offre un tasso risk free alto allora la banca chiederà un interesse più alto visto che potrebbe comunque investire nel risk free.
Tutte queste considerazioni possono essere fatte facendo un poco di statica comparata su questa formula:
![Pasted image 20250126203902.png](/img/user/Credit%20Risk%20_site/allegati/allegati/Pasted%20image%2020250126203902.png)



